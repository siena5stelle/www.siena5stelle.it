<?xml version="1.0" encoding="UTF-8"?><rss version="2.0"
	xmlns:content="http://purl.org/rss/1.0/modules/content/"
	xmlns:wfw="http://wellformedweb.org/CommentAPI/"
	xmlns:dc="http://purl.org/dc/elements/1.1/"
	xmlns:atom="http://www.w3.org/2005/Atom"
	xmlns:sy="http://purl.org/rss/1.0/modules/syndication/"
	xmlns:slash="http://purl.org/rss/1.0/modules/slash/"
	>

<channel>
	<title>antipolitica &#8211; Siena 5 Stelle</title>
	<atom:link href="https://www.siena5stelle.it/tag/antipolitica/feed/" rel="self" type="application/rss+xml" />
	<link>http://www.siena5stelle.it/</link>
	<description>...perché anche Siena meritava di essere una città a 5 stelle !</description>
	<lastBuildDate>Mon, 14 May 2012 08:49:05 +0000</lastBuildDate>
	<language>it-IT</language>
	<sy:updatePeriod>
	hourly	</sy:updatePeriod>
	<sy:updateFrequency>
	1	</sy:updateFrequency>
	<generator>https://wordpress.org/?v=5.4.2</generator>
	<item>
		<title>Io sono antipolitica</title>
		<link>https://www.siena5stelle.it/2012/05/14/io-sono-antipolitica/</link>
		
		<dc:creator><![CDATA[admin]]></dc:creator>
		<pubDate>Mon, 14 May 2012 08:49:05 +0000</pubDate>
				<category><![CDATA[Editoriali]]></category>
		<category><![CDATA[antipolitica]]></category>
		<category><![CDATA[manifesto]]></category>
		<guid isPermaLink="false">http://www.siena5stelle.it/?p=10713</guid>

					<description><![CDATA[Io sono antipolitica. Certo che lo sono, orgogliosamente. La politica che ho conosciuto sulla mia pelle è quella del malaffare,...]]></description>
										<content:encoded><![CDATA[<p align="JUSTIFY"><strong>Io sono antipolitica.</strong></p>
<p align="JUSTIFY">Certo che lo sono, orgogliosamente.</p>
<p align="JUSTIFY">La politica che ho conosciuto sulla mia pelle è quella del malaffare, della menzogna, della corruzione, dei privilegi, del denaro; tanto denaro. La politica senza idee né ideologie, senza principi né valori. La politica dell&#8217;egoismo, del fine che giustifica ogni mezzo, del tutto e del contrario di tutto, dell&#8217;incoerenza più cialtrona, della propaganda più becera e mediocre. Ho conosciuto la politica della violenza e del crimine.</p>
<p align="JUSTIFY">Io sono antipolitica.</p>
<p align="JUSTIFY">Che c&#8217;è di male ad essere “anti” ? Per capire cosa si è, si rende necessario definire prima di tutto ciò che non si è; i confini invalicabili della propria etica: sia come singoli che come popolo.</p>
<p align="JUSTIFY">Io sono antifascista e mi riconosco nella Costituzione del mio popolo che è antifascista; ce lo diciamo tutti i 25 Aprile di ogni anno, che siamo antifascisti. Abbiamo un giorno della memoria nazionale per questo. Ecco, per lo stesso principio io sono antipolitica. Sono, cioè, contro la politica che i partiti hanno costruito nel mio paese.</p>
<p align="JUSTIFY">Io sono antipolitica, certo che lo sono, orgogliosamente.</p>
<p align="JUSTIFY">Io sono antipolitica perché credo che la politica si debba fare senza soldi; che i partiti siano associazioni private che non debbano avere neanche un centesimo di soldi pubblici e che, caso mai, gli spazi della propaganda elettorale siano dati gratuitamente a chi concorre alle elezioni.</p>
<p align="JUSTIFY">Io sono antipolitica perché credo che occorra riscoprire una specie di scala mobile che aiuti a definire quale sia, con l&#8217;andamento del mercato, il salario minimo che consenta una vita dignitosa; e che nessun lavoratore debba guadagnare meno di quel salario minimo; e che nessun manager pubblico o alcuna carica istituzionale debba percepire 5 volte quel salario minimo.</p>
<p align="JUSTIFY">Io sono antipolitica perché credo che chi con la politica ci ha guadagnato finora non debba avere più spazio; che i dirigenti, inutili e in esubero, delle municipalizzate e degli enti pubblici, debbano essere licenziati immediatamente e senza buone uscite; che il personale della burocrazia non dirigente in eccedenza debba essere ricollocato in lavori più utili per la società.</p>
<p align="JUSTIFY">Io sono antipolitica perché credo che siano finiti i soldi per le consulenze di qualsiasi genere e per tutte le voci di spesa che non riguardino direttamente lavori utili alle comunità locali.</p>
<p align="JUSTIFY">Io sono antipolitica, perché credo che le Province vadano abolite e che spetti alla Regione definire delle aree del suo territorio che debbano essere amministrate collegialmente dai Comuni che fanno parte di quelle aree territoriali.</p>
<p align="JUSTIFY">Io sono antipolitica perché credo che nessuno possa ricoprire più di una carica istituzionale, quale che sia e a qualsiasi livello, contemporaneamente; che nessuna carica istituzionale sia compatibile con qualsiasi ruolo dirigenziale in società o enti sia pubblici che privati che siano o meno a scopo di lucro e che siano società, cooperative o associazioni di volontariato.</p>
<p align="JUSTIFY">Io sono antipolitica perché credo che nessuno possa ricoprire la stessa carica istituzionale per più di un solo mandato, indipendentemente dalla durata del mandato stesso.</p>
<p align="JUSTIFY">Io sono antipolitica perché credo che la Camera dei Deputati sia più che sufficiente e che il Senato della Repubblica vada abolito.</p>
<p align="JUSTIFY">Io sono antipolitica perché credo che i cittadini debbano eleggere direttamente non solo i parlamentari, ma anche il Governo; tutto il Governo: il Presidente del Consiglio e i suoi ministri.</p>
<p align="JUSTIFY">Io sono antipolitica perché credo che si debbano ridurre i consiglieri comunali e quelli regionali.</p>
<p align="JUSTIFY">Io sono antipolitica perché credo che le spese per la politica vadano ridotte del 90%.</p>
<p align="JUSTIFY">Io sono antipolitica perché credo che si possa realizzare un portale affinché i cittadini votino in rete e valutino ogni anno l&#8217;operato del Governo nazionale, del Parlamento, delle amministrazioni locali e delle aziende che gestiscono servizi pubblici, per bocciare o promuovere, sfiduciare intere amministrazioni o singoli ministri, revocare concessioni per appalti pubblici.</p>
<p align="JUSTIFY">Io sono antipolitica perché credo che le leggi di iniziativa popolare debbano essere obbligatoriamente discusse in Parlamento entro una certo periodo di tempo dalla loro presentazione altrimenti diventano leggi dello Stato a tutti gli effetti.</p>
<p align="JUSTIFY">Io sono antipolitica perché credo che debbano essere introdotti referendum propositivi senza quorum.</p>
<p align="JUSTIFY">Io sono antipolitica perché credo che le opere pubbliche, soprattutto se superano un tetto di spesa, debbano essere approvate in rete dai cittadini e che nessuna opera pubblica possa essere realizzata in un territorio senza il consenso dei cittadini di quel territorio.</p>
<p align="JUSTIFY">Io sono antipolitica perché credo che le spese per le opere pubbliche debbano essere chiare ed intellegibili da tutti i cittadini e pubblicate in rete, così come i bilanci degli enti locali e delle istituzioni dello Stato.</p>
<p align="JUSTIFY">Io sono antipolitica perché credo che il TAV sia inutile e dannoso per l&#8217;economia dello Stato e la salute degli abitanti della Val di Susa.</p>
<p align="JUSTIFY">Io sono antipolitica perché credo che il numero delle tasse debba essere ristretto e che non ci debba essere bisogno di un commercialista per capire quanto bisogna pagare.</p>
<p align="JUSTIFY">Io sono antipolitica perché credo che i soldi pubblici debbano essere spesi solo e soltanto per le cose pubbliche e che la sanità o la scuola privata, se vogliono esistere, devono finanziarsi solo e soltanto con i contributi dei privati.</p>
<p align="JUSTIFY">Io sono antipolitica perché credo che la stampa si debba finanziare solo e soltanto con i contributi dei propri lettori.</p>
<p align="JUSTIFY">Io sono antipolitica perché credo che la televisione non sia un servizio pubblico e che non ci debba essere una televisione di Stato.</p>
<p align="JUSTIFY">Io sono antipolitica perché credo che per grandi opere si debba intendere portare i pannelli solari sopra ogni casa, ogni palazzo, ogni capannone del paese e rendere energeticamente indipendenti case, uffici, fabbriche, negozi; oppure portare la ADSL sempre veloce e senza congestionamenti di traffico, in ogni angolo del territorio nazionale e che ci siano accessi wireless liberi in diversi punti di ogni centro abitato.</p>
<p align="JUSTIFY">Io sono antipolitica perché credo che si possano disseminare tutte le autostrade e superstrade d&#8217;Italia di pannelli solari in modo da creare un impianto enorme a bassissimo impatto ambientale.</p>
<p align="JUSTIFY">Io sono antipolitica perché credo che uno dei piani di sviluppo principali del paese sia quello di investire nell&#8217;eolico e nel progetto del solare da realizzare in Sicilia che presentò Carlo Rubbia.</p>
<p align="JUSTIFY">Io sono antipolitica perché credo che l&#8217;impatto ambientale delle pale eoliche sia almeno uguale a quello dei tralicci dell&#8217;elettricità e minore senz&#8217;altro di quello delle antenne televisive.</p>
<p align="JUSTIFY">Io sono antipolitica perché credo che l&#8217;acqua sia un bene comune e debba essere gestita solo e soltanto da enti pubblici.</p>
<p align="JUSTIFY">Io sono antipolitica perché credo che la prescrizione vada abolita e in modo retroattivo.</p>
<p align="JUSTIFY">Io sono antipolitica perché credo che un grado di giudizio sia più che sufficiente e che al limite si possa fare ricorso in Cassazione.</p>
<p align="JUSTIFY">Io sono antipolitica perché credo che troppe leggi che si contraddicono e si sovrappongono rendano inapplicabile la giustizia.</p>
<p align="JUSTIFY">Io sono antipolitica perché credo che i codici penali e civili debbano essere più snelli e semplificati.</p>
<p align="JUSTIFY">Io sono antipolitica perché credo che nessuna carica istituzionale, di qualsiasi ordine e grado, così come qualsiasi ruolo dirigenziale in enti e società pubbliche o private sia compatibile con un rinvio a giudizio.</p>
<p align="JUSTIFY">Io sono antipolitica perché credo che si debba sapere chiaramente quali sono le responsabilità penali di chi amministra la cosa pubblica.</p>
<p align="JUSTIFY">Io sono antipolitica perché credo che chi si prende una responsabilità istituzionale o dirigenziale in società o enti privati debba rispondere sempre e comunque dei problemi che si generano.</p>
<p align="JUSTIFY">Io sono antipolitica perché credo che nella realizzazione delle opere pubbliche non debbano esserci subappalti e scatole cinesi.</p>
<p align="JUSTIFY">Io sono antipolitica perché credo nella raccolta differenziata porta a porta.</p>
<p align="JUSTIFY">Io sono antipolitica perché credo nella riduzione degli imballaggi.</p>
<p align="JUSTIFY">Io sono antipolitica perché credo nella distribuzione alla spina di latte o altri prodotti alimentari, così come dei detersivi.</p>
<p align="JUSTIFY">Io sono antipolitica perché credo che ogni prodotto debba essere il più biodegradabile possibile.</p>
<p align="JUSTIFY">Io sono antipolitica perché credo che debbano essere sostenute finanziariamente le produzioni locali ecologiche o biologiche.</p>
<p align="JUSTIFY">Io sono antipolitica perché credo che occorra sostenere la produzione a km zero.</p>
<p align="JUSTIFY">Io sono antipolitica perché credo nelle filiere corte, dal produttore al consumatore, senza intermediari commerciali o finanziari.</p>
<p align="JUSTIFY">Io sono antipolitica perché credo che il mio paese debba investire nel riciclare, riusare, riparare e nel concetto di rifiuti zero.</p>
<p align="JUSTIFY">Io sono antipolitica perché credo che chi abbia truffato azionisti o cittadini, chi si sia macchiato di reati come concussione, corruzione, chi abbia falsificato bilanci di società pubbliche, private o di istituzioni o enti pubblici, debba vedersi pignorato tutto il proprio patrimonio e debba essere perpetuamente interdetto da qualsiasi ruolo istituzionale di ogni ordine e grado, così come qualsiasi ruolo manageriale o di rappresentanza in società pubbliche o private che siano o meno a scopo di lucro ovvero in cooperative o associazioni ancorché di volontariato.</p>
<p align="JUSTIFY">Io sono antipolitica perché credo che sia il lavoro a tempo indeterminato la sola risposta alla mancanza di lavoro e non la estremizzazione della flessibilità.</p>
<p align="JUSTIFY">Io sono antipolitica perché credo che le tipologie di contratti di lavoro debbano essere pochissime.</p>
<p align="JUSTIFY">Io sono antipolitica perché credo che la concorrenza al ribasso sui diritti dei lavoratori non sia la strada per creare più occupazione.</p>
<p align="JUSTIFY">Io sono antipolitica perché credo che non dobbiamo concorrere con i paesi senza diritti per quanto riguarda il costo del lavoro.</p>
<p align="JUSTIFY">Io sono antipolitica perché credo che si debba abolire il segreto di Stato sulle stragi che hanno macchiato in modo indelebile la nostra storia.</p>
<p align="JUSTIFY">Io sono antipolitica perché credo che si debba introdurre il reato di tortura.</p>
<p align="JUSTIFY">Io sono antipolitica perché credo che il lavoro nero sia una schiavitù e che il lavoratore al nero possa denunciare il proprio datore di lavoro.</p>
<p align="JUSTIFY">Io sono antipolitica perché credo che anche la prostituzione sfruttata, indotta e non volontaria debba essere considerata una schiavitù.</p>
<p align="JUSTIFY">Io sono antipolitica perché credo che chi sfrutta un essere umano e lo riduce in schiavitù o lo tortura commetta un reato grave e odioso quanto l&#8217;omicidio o lo stupro di un bambino.</p>
<p align="JUSTIFY">Io sono antipolitica perché credo che la omofobia sia un reato odioso quanto la pedofilia.</p>
<p align="JUSTIFY">Io sono antipolitica perché credo che la xenofobia sia un reato odioso quanto la pedofilia.</p>
<p align="JUSTIFY">Io sono antipolitica perché credo che un partito xenofobo non abbia diritto di esistere nel nostro paese.</p>
<p align="JUSTIFY">Io sono antipolitica perché non voglio che il mio paese abbia partenariato commerciale con paesi anti-democratici e comunque che non si riconoscano nei principi fondamentali della nostra carta Costituzionale.</p>
<p align="JUSTIFY">Io sono antipolitica perché rifiuto la guerra, sempre.</p>
<p align="JUSTIFY">Io sono antipolitica perché credo che le controversie internazionali possano essere risolte sempre senza la guerra.</p>
<p align="JUSTIFY">Io sono antipolitica perché credo che le guerre in Afghanistan e Iraq siano state delle aggressioni terroristiche a stati sovrani.</p>
<p align="JUSTIFY">Io sono antipolitica perché credo che la Protezione Civile debba intervenire per aiutare i cittadini quando ci sono delle urgenze e non possa essere una agenzia che organizza grandi eventi.</p>
<p align="JUSTIFY">Io sono antipolitica perché credo alla tolleranza zero verso gli operatori delle forze dell&#8217;ordine che si macchiano di delitti.</p>
<p align="JUSTIFY">Io sono antipolitica perché credo ad una commissione parlamentare d&#8217;inchiesta sui fatti del G8 di Genova del 2001.</p>
<p align="JUSTIFY">Io sono antipolitica perché credo che debbano andare alla sbarra tutti i poliziotti e i carabinieri di ogni ordine e grado che erano a Genova durante il G8 e che tutti quelli che entrarono alla scuola Diaz o si trovavano alla caserma di Bolzaneto siano arrestati immediatamente.</p>
<p align="JUSTIFY">Io sono antipolitica perché credo alla meritocrazia.</p>
<p align="JUSTIFY">Io sono antipolitica perché credo che i ruoli decisionali più importanti e delicati debbano essere affidati alle persone umanamente migliori e professionalmente più preparate.</p>
<p align="JUSTIFY">Io sono antipolitica perché credo che il nepotismo o il fenomeno delle carriere fatte per conoscenze, amicizie o vicinanze, indipendentemente dalle qualità, siano il male assoluto del nostro paese.</p>
<p align="JUSTIFY">Io sono antipolitica perché credo che chi fino ad oggi ha preso scorciatoie per emergere, non debba avere più spazio alcuno.</p>
<p align="JUSTIFY">Io sono antipolitica perché credo che quella che viene definita “la fuga dei cervelli” sia una vergogna di Stato indegna e odiosa e che debba finire una volta per tutte, senza se e senza ma.</p>
<p align="JUSTIFY">Io sono antipolitica perché credo che la volontà popolare vada rispettata sempre e quindi che i rimborsi elettorali ai partiti vadano abiliti, così come vada eliminata ovunque dalle bollette dell&#8217;acqua la remunerazione del capitale investito.</p>
<p align="JUSTIFY">Io sono antipolitica perché credo che nessun tipo di vicinanza diretta o indiretta con qualsiasi organizzazione criminale possa essere tollerata.</p>
<p align="JUSTIFY">Io sono antipolitica perché credo che la Mafia, la Camorra, la &#8216;Ndrangheta, la Sacra Corona Unita, debbano essere spazzate via definitivamente dal territorio e dalla storia d&#8217;Italia.</p>
<p align="JUSTIFY">Io sono antipolitica.</p>
]]></content:encoded>
					
		
		
			</item>
	</channel>
</rss>
