<?xml version="1.0" encoding="UTF-8"?><rss version="2.0"
	xmlns:content="http://purl.org/rss/1.0/modules/content/"
	xmlns:wfw="http://wellformedweb.org/CommentAPI/"
	xmlns:dc="http://purl.org/dc/elements/1.1/"
	xmlns:atom="http://www.w3.org/2005/Atom"
	xmlns:sy="http://purl.org/rss/1.0/modules/syndication/"
	xmlns:slash="http://purl.org/rss/1.0/modules/slash/"
	>

<channel>
	<title>amaca &#8211; Siena 5 Stelle</title>
	<atom:link href="https://www.siena5stelle.it/tag/amaca/feed/" rel="self" type="application/rss+xml" />
	<link>http://www.siena5stelle.it/</link>
	<description>...perché anche Siena meritava di essere una città a 5 stelle !</description>
	<lastBuildDate>Wed, 19 Sep 2012 13:34:22 +0000</lastBuildDate>
	<language>it-IT</language>
	<sy:updatePeriod>
	hourly	</sy:updatePeriod>
	<sy:updateFrequency>
	1	</sy:updateFrequency>
	<generator>https://wordpress.org/?v=5.4.2</generator>
	<item>
		<title>“Beato quel popolo che non ha bisogno di eroi”</title>
		<link>https://www.siena5stelle.it/2012/09/19/beato-quel-popolo-che-ha-bisogno-di-eroi/</link>
		
		<dc:creator><![CDATA[admin]]></dc:creator>
		<pubDate>Wed, 19 Sep 2012 13:34:22 +0000</pubDate>
				<category><![CDATA[Editoriali]]></category>
		<category><![CDATA[In evidenza]]></category>
		<category><![CDATA[amaca]]></category>
		<category><![CDATA[beppe grillo]]></category>
		<category><![CDATA[eroi]]></category>
		<category><![CDATA[leader politici]]></category>
		<category><![CDATA[michele serra]]></category>
		<category><![CDATA[repubblica]]></category>
		<guid isPermaLink="false">http://www.siena5stelle.it/?p=28832</guid>

					<description><![CDATA[Michele Serra sull’Amaca de “La Repubblica” del 5 settembre ha scritto che la cultura politica del Cinque Stelle, col suo...]]></description>
										<content:encoded><![CDATA[<p style="text-align: justify;">Michele Serra sull’Amaca de “La Repubblica” del 5 settembre ha scritto che la cultura politica del Cinque Stelle, col suo “<em>terrore quasi superstizioso della politica come mestiere</em>” e col mito del “<em>cittadino che si fa carico in proprio della cosa pubblica</em>” è in “<em>questa fase storica un gravissimo ostacolo alla formazione di una nuova, vera classe dirigente</em>”.<br />
Quando sentiamo parlare della necessità di una classe dirigente (e magari anche di un <em>leader</em> che è la traduzione letterale di <em>führer</em> e <em>duce</em>) all’altezza della situazione, ci viene spontaneo pensare che chi fa simili affermazioni o è un estremista di destra o è ignorante o è in malafede. Poiché pensiamo che Serra non appartenenza a nessuna delle tre categorie, vorremmo porgli questa domanda: stando alla storia e all’attualità, in quali casi la “felicità” (ossia l’emancipazione culturale, sociale e economica, in sintesi la civiltà) di un popolo è dovuta alle qualità della sua classe dirigente?<br />
Dai due momenti di massima evoluzione della storia dell’uomo, quella della Grecia classica e quella dell’Umanesimo-Rinascimento dell’Italia comunale, sono arrivati sino a noi centinaia di nomi di pensatori, artisti e letterati, ma non il nome di un solo politico (Pericle a Atene e il Magnifico a Firenze, politici professionali, non furono la causa, ma un effetto dello splendore di quelle città e comunque proprio grazie al passaggio di quei due, oggi classificati tra i massimi esponenti della classe dirigente nella storia dell’uomo, quello splendore si spense per sempre).<br />
E quanti in Italia conoscono il nome anche di uno solo della classe dirigente dei paesi più evoluti del mondo attuale? E meno che mai della Svizzera, dove secondo alcune ricerche vive il popolo più felice e ricco del mondo nel territorio più povero di risorse d’Europa. Eppure con la Svizzera abbiamo in comune la massima parte del confine territoriale e una parte del popolo, ed è l’unico paese al mondo che abbia l’italiano come lingua ufficiale. Ciononostante, come per l’Olanda o la Scandinavia, chi conosce il nome del capo dello stato o del governo svizzeri? Non si sentirà mai dire che Tizio, capo della maggioranza in Svizzera ha proposto la tale legge e che Caio, capo dell’opposizione invece ne ha proposta l’abolizione, ma si sentirà sempre dire che attraverso il referendum è il popolo svizzero che ha approvato o bocciato una legge.<br />
In tutti questi evolutissimi paesi “<em>il mito</em>”, come lo definisce Serra, del “<em>cittadino che si fa carico in proprio della cosa pubblica</em>” è realtà. E quelle classi dirigenti hanno così poco potere da risultarci del tutto anonime. E tutti sappiamo bene che in quei paesi i nomi dei massimi esponenti della nostra classe dirigente sono noti, anzi notissimi.<br />
Insomma quanto più conta la società civile e meno conta la classe dirigente (ossia quanto più ci si avvicina alla democrazia diretta), tanto più il paese è civile, ricco e evoluto e viceversa. E questa è una regola che non ha eccezioni sul pianeta.<br />
Ci piacerebbe infine che Serra riflettesse, infine, sulle seguenti enunciazioni che ovviamente gli saranno note e che immaginiamo condivida senz’altro.</p>
<p style="text-align: justify;"><em>“Non abbiamo bisogno di buoni politici, ma abbiamo bisogno di buoni cittadini”</em> (J.J. Rousseau).<br />
“<em>Non domandatevi cosa il governo può fare per voi, ma cosa voi potete fare per la nazione</em>” (J.F. Kennedy).<br />
“<em>Beato quel popolo che non ha bisogno di eroi</em>” (B. Brecht).</p>
]]></content:encoded>
					
		
		
			</item>
	</channel>
</rss>
